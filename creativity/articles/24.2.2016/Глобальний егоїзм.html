<!DOCTYPE html>

<html lang="en" xmlns="http://www.w3.org/1999/xhtml">
<head>
    <meta charset="utf-8" />
    <title>Глобальний егоїзм</title>
    <meta name="viewport" content="width=device-width, initial-scale=1.0">
    <link type="text/css" rel="stylesheet" href="../../../style.css" />
    <link rel='shortcut icon' type='image/x-icon' href='http://serkalayder.github.io/favicon.ico' />
</head>
<body>
    <main>
        <nav>
            <ul>
                <li><a href="../../../index.html">sergii kalayda</a></li>
                <li> &#8620; <a href="../articles.html">articles</a></li>
            </ul>
        </nav>

        <article>
            <h2>Глобальний егоїзм</h2>
            <p>Стабільність нашого світу розхитується. З усіх сторін тільки і приходять такі новини: невідомий розстріляв десятеро дітей у школі, між країнами Х та У розпалилася війна, у країні N почалася криза і рівень безробіття у ній досягнув рекордних 92%. Чому це відбувається? Відповідь полягає у властивому кожній людині егоїзмові. Але уже не просто в егоїзмові персони, а на рівні глобальному. Тенденція глобального егоїзму набирає обертів, і в останній час це явище досягає пригнічуючих нас висот. Ми самі суттєво затримуємо наш розвиток. І, більше того, знищуємо себе. Глобальний егоїзм - один з найголовніших ворогів людства.</p>
            <p>Наші освітні системи є недостатньо ефективними. У цей швидкий вік вони критично застаріли. Це призводить до багатьох проблем. І причиною цих проблем є жадність. </p>
            <p>Ми досі платимо за те, щоб отримати знання. Ми повинні платити за книжку, за школу, за тренінг, за навчання в університеті. Ми повинні заплатити, щоб мати змогу ознайомитись із проривом в науці, із тим, що могло б дати нам змогу створювати самим щось нове і поширювати це, ділитись з іншими, розвивати інших і робити їхнє життя і життя всього людства кращим. </p>
            <p>Ті люди, які пишуть книги, створюють знання і систематизують їх, роблять дуже важливий внесок. Ці люди повинні бути нагороджені за свої вагомі вклади. Але платити за ці нагороди має саме вся країна, весь світ, а не окремий індивід, який за щасливим випадком натрапив на рекламне оголошення нової книги. </p>
            <p>Наступним кроком у нашому розвитку буде саме такий підхід, коли автор знання буде нагороджуватися із світового фінансового фонду. А знання це буде поширюватися вільно всім світом так, що навіть бездомний зможе отримати доступ. Чому саме такий підхід є дуже важливим? Дві важливі причини.</p> 
            <p>По-перше, якщо кожна людина зможе отримати будь-які знання швидко і безплатно, то рівень насильства в суспільстві значно зменшиться. Це відбудеться тому, що люди легко зможуть підняти рівень своєї свідомості, фінансової грамотності, професійний та культурний рівні, покращити стан власного здоров’я і так далі. </p>
            <p>Особливо важливо, щоб була створена стисла база основних знань, які необхідно знани, щоб бути щасливою людиною. Це - так звана “перша освітня допомога”. Завдяки їй кожен зможе знайти себе і свідомо будувати своє життя. </p>
            <p>Уявімо, що таку першу освітню допомогу замість бомб у формі книг ми скинемо на войовничі країни і залишимо їх на певний час із цими книгами. Рано чи пізно вони їх прочитають, їх рівень освіченості значно виросте і вони зрозуміють, що не потрібно насилля, не потрібно вбивати через релігію, гроші чи державний кордон. Ті кошти, які витрачаються на військові озброєння, потрібно віддавати людям, які несуть у світ знання. Тоді з часом, кожен на нашій планеті буде насправді цінувати своє життя і життя іншої людини понад усе.</p>
            <p>По-друге, вимагаючи від людей платити за знання, ми затримуємо розвиток людства вцілому. Чим простіше буде отримати знання, тим більше людей будуть зацікавлені у саморозвитку. Вони будуть набувати все більше і більше знань, які, переплітаючись, будуть творити нові сутності, нову важливість для нашого виду.</p>
            <p>Наше розуміння освіти, ставлення до науки та знань повинні змінитись. Люди, які володіють знаннями і творять їх, не повинні думати, про те, як продати свої знання. Вони стають егоїстами через те, що повинні просто дбати про їжу для своєї сім’ї. Ці люди мають жити у спокої і творити, навчати. А ті, хто хоче знати, повинні мати негайну і вільну можливість здійснити це. </p>
            <p>Дуже яскравим прикладом глобального егоїзму бачать громадяни України. Ще три роки тому ми жили у спокої. Ми відчували себе європейською країною. Молодою, яка буде процвітати у близькому майбутньому, яка буде уособлювати усі найкращі цінності, створені людиною. Ми вірили у щастя. Але все змінилось. Спочатку прийшов аморальний ворог. Ми його перемогли. Але у слід за ним прийшла ціла імперія. І тепер, 15% нашої країни в руїнах, 5% окуповано імперією. Економіка країни розвалена. У нас іде війна. Це не 1942. Це 2016.</p>
            <p>Вінець розвитку цивілізації. Царство закону, порядку і гуманності. А у нас почалась війна. І нехай. Історія нашої країни навчила нас боротись за свою свободу і гідність. Ми виборемо знову.</p>
            <p>Нам страшно від іншого. А саме, попри усі досягнення в усіх галузях найкращих країн світу, з яких Україна брала приклад, на які рівнялася, ці країни допустили війну на нашій землі. Ми рівнялися на тих, хто не зміг нас захистити.</p>
            <p>Але ж справа не в Україні. Вся суть у тому, що країни, які всіма способами проповідують найпершою цінністю життя людини, її права і свободи, допускають війну, допускають вбивства. І ось наш страх, породжений глобальним егоїзмом: у світі немає такої сильної країни чи навіть їх об'єднань, які можуть захистити життя, справедливість і мир.</p>
            <p>Щодо нас, вони дають нам гроші і забирають їх у імперії. Але ці гроші не повернуть багато тисяч людей, що загинули, і не вберігають тих, хто гине зараз.</p>
            <p>Вільна і якісна освіта допоможе йти до цілі, що позначає спокій, справедливість, достаток і щастя. Потрібно забути про те, що люди є ворогами, потрібно навчитись бути людьми. Потрібно випустити знання на волю, щоб воно заповнило кожен розум і розмножувало себе. Людству пора зробити наступний крок у своєму розвитку, інакше глобальний егоїзм знищить його.</p>


        </article>
        <section class="details">
            <div class="author">Сергій Калайда</div>
            <time> 24 лютого, 2016</time>
        </section>

        <footer>
            <a href="https://serkalayder.github.io/index.html">
                <img src="https://serkalayder.github.io/damn.png" alt="index" />
            </a>
        </footer>
    </main>
</body>
</html>